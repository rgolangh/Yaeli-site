---
title: "אודות"
date: 2023-11-19T12:16:09+02:00
draft: false
---

# יעל סטמפלר – פסיכולוגית קלינית

{{< img align="left" width="150" height="150" figure src="about/images/YaelNew.jpg" >}}

שמי יעל, פסיכולוגית קלינית. סיימתי לימודי תואר שני (M.A) בפסיכולוגיה קלינית של הילד באוניברסיטת בר אילן, ב-2014. את ההתמחות הקלינית עשיתי באוניברסיטת ת"א בשירות הפסיכולוגי ובמחלקת אשפוז יום פסיכיאטרי בבי"ח איכילוב.  
ב-2019 הגעתי כצופה לקבוצת מיומנויות DBT שנערכה במחלקה באיכילוב, והרגשתי מיד חיבור. הצטרפתי לקבוצה כרשמת (צופה שאינה מנחה, ובתום המפגש מוסרת למנחות פידבק על סמך מה שראתה), ובהמשך כמנחה עם שותפי להנחיה עד היום, ד"ר גבי ברקאי. המשך ההכרות שלי עם DBT הייתה דרך תרגום שהכנו, גבי ואני, לפרוטוקול DBT של מרשה לינהאן. תרגום זה משמש אותנו ואת המשתתפות.ים שלנו בקבוצה. את ההכשרה המסודרת ב-DBT עשיתי במכון מפרשים של המכללה האקדמית ת"א-יפו, בקורס שנתי  שהנחו ד"ר יפעת כהן ודנה ספקטור, מייסדות מכון אופק.  
מאז 2021 אני מנחה יחד עם גבי קבוצות ללימוד מיומנויות DBT, ואוהבת מאוד את עבודתי. מיומנויות DBT הובילו לשינוי גדול בחיים שלי, והן משהו שאני לוקחת איתי ומתרגלת יום יום כמיטב יכולתי. מעבר לתועלת של DBT המתועדת בספרות מקצועית, אני שמחה ומתרגשת לראות בעצמי את השינוי החיובי והעמוק ש-DBT הוא חלק ממנו, בחייהם של א.נשים עימם.ן אני עובדת.  
בעבודתי בקליניקה אני משלבת שיטות טיפול נוספות מתוך CBT, ביניהן ACT ו-PE (בהסמכה). 


{{< figure src="images/YaelNew.jpg" height="200px" width="200px" >}}


<br>

# ד"ר גבי ברקאי - פסיכיאטר

{{< figure src="images/GabiNew.jpg" height="200px" width="200px">}}

גבי ברקאי M.D. M.Sc. – פסיכיאטר. למדתי רפואה וסיימתי התמחות בפסיכיאטריה ותואר שני בנוירוביולוגיה בהדסה עין כרם בשנת 2002. השלמתי הכשרה ב-CBT בתכנית של הדסה עין כרם, ולאחר מכן כמה הכשרות DBT: במכון אופק, במשרד הבריאות, ובתכנית British Isles DBT Training. הייתי ראש יחידת CBT ואחראי על הקמת יחידת DBT במרפאה הפסיכיאטרית בית החולים איכילוב.  
כיום אני מנחה קבוצות ללימוד מיומנויות DBT מ-2010, ועוסק ב-DBT גם כמטפל פרטני וכפסיכיאטר מלווה של טיפולי DBT   
.DBT הוא שיטת טיפול מרכזית בעבודה הקלינית שלי, משום שחשוב לי להשתמש בטיפול מבוסס ראיות שעוזר לא.נשים לבנות חיים ראויים לחיותם. כמו רבים.ות, גם בשבילי DBT הוא אורח חיים.

