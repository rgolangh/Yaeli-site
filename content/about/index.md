---
title: "אודות"
draft: false
---

{{< figure src="yael.png" >}}

# יעל סטמפלר – פסיכולוגית קלינית
שמי יעל, פסיכולוגית קלינית. למדתי באוניברסיטת בר-אילן תואר ראשון בפסיכולוגיה ופילוסופיה, ותואר שני (M.A) בפסיכולוגי קלינית של הילד. סיימתי את לימודי בהצטיינות ב-2014. את ההתמחות בפסיכולוגיה קלינית עשיתי באוניברסיטת ת"א במסגרת השירות הפסיכולוגי לסטודנטים (3 שנים), ובמחלקת אשפוז יום פסיכיאטרי בבי"ח איכילוב (שנה אחת). ב-2019 הצטרפתי כצופה לקבוצת מיומנויות DBT שנערכה במחלקת אשפוז יום בבי"ח איכילוב, והרגשתי מיד "קליק". הרגשתי שהשיטה הזו מדברת אלי, חדשה ומסקרנת, וראיתי את התגובות החיוביות בקרב המשתתפות.ים בקבוצה. הצטרפתי לקבוצה במחלקה כרשמת (צופה שאינה מנחה, ובתום המפגש מוסרת למנחים פידבק על סמך מה שראתה ורשמה), ובהמשך כמנחה עם שותפי להנחיה עד היום, ד"ר גבי ברקאי. המשך ההכרות שלי עם DBT הייתה דרך תרגום שהכנו, גבי ואני, לפרוטוקול DBT של מרשה לינהאן. תרגום זה משמש אותנו ואת המשתתפות.ים שלנו בקבוצה. את ההכשרה המסודרת ב-DBT עשיתי במכון מפרשים של המכללה האקדמית ת"א-יפו, בקורס שנתי  שהנחו ד"ר יפעת כהן ודנה ספקטור, מייסדות מכון אופק. מאז 2021 אני מנחה יחד עם גבי קבוצות ללימוד מיומנויות DBT, ואוהבת מאוד את עבודתי. מיומנויות DBT הובילו לשינוי גדול בחיים שלי, והן משהו שאני לוקחת איתי ומתרגלת יום יום כמיטב יכולתי. מעבר לתועלת של DBT המתועדת בספרות מקצועית, אני שמחה ומתרגשת לראות בעצמי את השינוי החיובי והעמוק ש-DBT הוא חלק ממנו, בחייהם של א.נשים עימם.ן אני עובדת. 
בעבודתי בקליניקה אני משלבת שיטות טיפול נוספות מתוך CBT, ביניהן ACT ו-PE (בהסמכה). 


{{< figure src="gabi.png" >}}

# ד"ר גבי ברקאי - פסיכיאטר
גבי ברקאי M.D. M.Sc. – פסיכיאטר. למדתי רפואה וסיימתי התמחות בפסיכיאטריה ותואר שני בנוירוביולוגיה בהדסה עין כרם בשנת 2002. השלמתי הכשרה ב-CBT בתכנית של הדסה עין כרם, ולאחר מכן כמה הכשרות DBT: במכון אופק, במשרד הבריאות, ובתכנית British Isles DBT Training. הייתי ראש יחידת CBT ואחראי על הקמת יחידת DBT במרפאה הפסיכיאטרית בית החולים איכילוב. אני מנחה קבוצות ללימוד מיומנויות DBT מ-2010, ועוסק ב-DBT גם כמטפל פרטני וכפסיכיאטר מלווה של טיפולי DBT. DBT הוא שיטת טיפול מרכזית בעבודה הקלינית שלי, משום שחשוב לי להשתמש בטיפול מבוסס ראיות שעוזר לא.נשים לבנות חיים ראויים לחיותם. כמו רבים.ות, גם בשבילי DBT הוא אורח חיים.

