---
title: "על DBT"
date: 2023-11-19T13:00:03+02:00
draft: false
---


קבוצת מיומנויות DBT (Dialectical Behavioral Therapy) מיועדת ל׭נשים (18+) עם קשיים בוויסות רגשי ובמיומנויות בינאישיות, אשר מעוניינ׊׉ בלמידה ותרגול במסגרת קבוצתית. הקבוצה מבוססת על פרוטוקול DBT העדכני של פרופ' מרשה לינאהן, מ-2015. 
הקבוצה נערכת בווידאו, בימי חמישי בערב, במשך כחצי שנה. בקבוצה נלמד 4 מוֹדוּלים: מיינדפולנס, יעילוּת בינאישית, ויסות רגשי, עמידוּת במצוקה. ההשתתפות מצריכה תרגול בין הפגישות, ולשם כך ניתנת זמינוּת טלפונית. על המשתתפ׊׉ בקבוצה להיות בטיפול פרטני (רצוי בגישת DBT, אך לא חובה). 
למי הקבוצה מתאימה? 
- ׭נשים עם קשיים בוויסות רגשי. כלומר: נטייה לחוות רגשות בעוצמה, באופן הפוגע במידה כלשהי בתפקוד ובתחומי חיים שונים. 
- ׭נשים שרוצים ומסוגלים ללמוד ולתרגל מיומנויות חדשות, במשך כחצי שנה (כולל תרגול לאורך השבוע). 
- יש פסיכותרפיה פרטנית יציבה ורציפה, שתוכל להימשך במקביל לקבוצה. 

מה הקשר בין DBT ל-CBT? 
טיפול דיאלקטי התנהגותי (DBT) הוא שיטת טיפול שפותחה בסוף שנות ה-80 ע"י פסיכולוגית אמריקאית, פרופ' מרשה לינהאן. מאז ועד היום DBT נחקר שוב ושוב, במדינות ומוסדות שונים. הוא נחשב כיום לטיפול היעיל ביותר עבור ׭נשים המתמודדים עם קשיי ויסות רגשי, ו/או התנהגויות הרסניות (אובדנות, פגיעה עצמית וכד'). 
DBT הוא חלק מאוסף רחב של שיטות טיפול הנקראות CBT - טיפול קוגניטיבי התנהגותי. כל טיפולי ה-CBT הם מבוססי מחקר: הם כוללים פרוטוקול מובנה יחסית, 

שניתן לבדוק את יעילותו. מאפיינים נוספים של טיפולי CBT: מיקוד (הגדרת מטרה), דגש על דפוסי התנהגות וחשיבה בהווה, ושקיפוּת כלפי המטופל׍. 
בתוך אוסף שיטות הטיפול הקוגניטיבי-התנהגותי, DBT נמצא בקטגוריה הנקראת "הגל השלישי". קטגוריה זו, שהיא העדכנית ביותר ב-CBT, מדגישה לא רק שינוי התנהגות, אלא גם התבוננות וקבלה. כך, בנוסף לעקרונות הבסיסיים הקודמים (חשיפה, זיהוי ושינוי דפוסי חשיבה), הגל השלישי של CBT אימץ לתוכו גם עקרונות מתחום הבודהיזם (תשומת לב לא שיפוטית: מיינדפולנס). שיטות הטיפול המוכרות ביותר בגל השלישי של CBT הן DBT (טיפול דיאלקטי התנהגותי), ו-ACT (טיפול קבלה ומחויבות). הגל הראשון של CBT כולל טיפולי חשיפה, והגל השני כולל בנוסף לכך גם עבודה קוגניטיבית (זיהוי ושינוי דפוסי חשיבה).   

מה כולל טיפול DBT? 
טיפול DBT כולל כמה מרכיבים: פסיכותרפיה פרטנית, קבוצה ללמידת מיומנויות, וזמינוּת טלפונית (וכן, מפגשי התייעצות ותמיכה לצוות המטפל). 
אנו מציעים את שני המרכיבים האחרונים: קבוצה ללמידת מיומנויות DBT, הכוללת זמינוּת טלפונית לסיוע ביישום המיומנויות. לקבוצה מגיעים משתתפים ומשתתפות שיש להם פסיכותרפיה פרטנית רציפה וקבועה (גם אם אינה בגישת DBT). אנו נמצאים בקשר עם המטפלות והמטפלים הפרטניים, כדי ליצור מעין צוות, לעדכן בלמידה בקבוצה ולהתעדכן במידת הצורך. 

הקבוצה שלנו נעשית בווידאו. הפורמט הזה החל מתוך כורח – סגרים במהלך הקורונה. עם הזמן, ראינו שיש יתרונות משמעותיים לפורמט הזה: עבור הרבה א.נשים, קבוצה בווידאו היא נגישה וזמינה יותר. בין אם בגלל מרחק פיזי, קושי בניידות, מגבלות פיזיות או יומיומיות שונות (לו"ז, משפחה). לא "מתבזבז" זמן על הגעה וחניה, נקודה חשובה במיוחד לאור משך הזמן הארוך יחסית של המפגשים (שעתיים). מפגשי וידאו יכולים להתאים גם בתקופות בהן יציאה מהבית נעשית קשה, בין אם בשל מצב ביטחוני, ובין אם בשל מצב פיזי (מחלה, נכות) או מנטלי (דיכאון, חרדה). יתרון נוסף ששמנו לב אליו במפגשי הווידאו, הוא אפשרות להתמקד בלמידה. קבוצת מיומנויות DBT במקור (לפי הפרוטוקול של מרשה לינהאן) אינה קבוצה חברתית, ולא נועדה לבחינה ותרגול מיומנויות ויסות ו/או מיומנויות בינאישיות עם חברות וחברי הקבוצה (בניגוד לקבוצות אחרות, כגון קבוצה לשיפור מיומנויות חברתיות, או קבוצה דינאמית). קבוצת מיומנויות מיועדת בראש ובראשונה ללמידה, ולכן ההמלצה היא לקשר בינאישי מוגבל יחסית, המתקיים בעיקר בזמן המפגשים. הרציונל לכך הוא שאינטראקציות בינאישיות לעתים מקשות על ויסות רגשי, ולכן יכולות להפריע ללמידה. בקבוצה שנערכת בווידאו נוצרת תמיד אווירה תומכת ושיתופית, אולם הפוקוס נשאר בלמידה שכן יש פחות אפשרות לאינטראקציה בינאישית שלא במסגרת הלמידה. נקודה זו חשובה במיוחד עבור א.נשים שחווים קשיים גדולים באינטראקציות בינאישיות, אשר לעתים יעדיפו להימנע כליל מהשתתפות בקבוצה; קבוצה בווידאו יכולה להוות במצבים אלו פתרון ביניים יעיל. עם זאת, קבוצה בווידאו לא תתאים לכולם: א.נשים עם התמכרות למסכים עשויים להתקשות להישאר ממוקדים במפגש. בנוסף, המפגש יתאים רק למי שיש להם אפשרות טכנית להיות בחדר שקט ופרטי, עם חיבור אינטרנט יציב.  

כדי להשתתף בקבוצה, יש לוודא: 
1. התאמת המסגרת (יום, שעה, מחיר – יפורט בהמשך). 
2. פסיכותרפיה פרטנית רציפה ע"י אשת או איש מקצוע מתחום בריאות הנפש, בעל.ת רישיון משרד הבריאות (פסיכולוג.ית / עו"ס.ית / קרימינולוג.ית קליני.ת, פסיכיאטר.ית, אח.ות בעל הכשרה בטיפול, מטפל.ת באומנות / דרמה / מוסיקה בעל.ת רישיון).
3. נכונות לתרגל (להכין שיעורי בית) באופן רציף. 
4. ריאיון מקדים (אינטייק). 

מבנה המפגש
מבנה המפגשים בקבוצת הלימוד נעשה בהתאם לכללים הסטנדרטיים של פרוטוקול DBT. כל מפגש מתחיל בתרגול מיינדפולנס. לאחר מכן, עוברים יחד על שיעורי הבית מהמפגש הקודם – כל משתתף מוזמן להקריא את התרגול שלו ולקבל פידבק (אין חובה להציג את התרגול). בחלק השני נעשית למידה של חומר חדש. חומר הלימוד והתרגול נמסר בתחילת הקבוצה (שתי חוברות פיזיות), ובנוסף ישנו לימוד באמצעות מצגות, סרטונים וכד'. 

תרגול הוא חלק מהותי בלמידת מיומנויות. הגעה למפגשי הקבוצה בלבד, ללא תרגול – אפקטיבית במידה מוגבלת מאוד, ולדעתנו האישית, חבל להשתתף בקבוצה ללא נכונות לתרגל (עדיף לחכות לזמן בו תרגול כן יתאפשר). כדי לתמוך בתרגול, קבוצת המיומנויות כוללת זמינוּת טלפונית: אפשרות ליצור איתנו קשר בין הפגישות במטרה להתייעץ ולקבל עזרה ביישום המיומנויות ביומיום. 

במפגש הראשון של הקבוצה, נעבור יחד על הכללים. מופיעים כאן כמה כללים שכדאי להכיר כבר עכשיו: 
1. הפגישות אינן מוקלטות. 
2. במהלך הפגישות יש להימצא מול מצלמה פתוחה. 
3. יש להימצא בחדר סגור ופרטי, לשמירת הסודיות והפרטיות. 
4. אין לאכול או לעשן במהלך המפגשים. 
5. היעדרות מ-3 מפגשים רצופים (של הקבוצה או של הטיפול הפרטני), מכל סיבה שהיא, תוביל להפסקת ההשתתפות בקבוצה. 

מסגרת
הקבוצה מתקיימת בימי חמישי בערב, 19:00-21:00. 
המחיר הוא 300 ₪ למפגש. 
התשלום מתבצע חודש מראש, בהתאם למספר הפגישות הצפויות בחודש זה (ללא החזר על העדרויות, מראש או בדיעבד).  
